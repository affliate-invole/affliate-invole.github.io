<table width="100%" border="0" cellspacing="0" cellpadding="0">
	<tbody>
		<tr>
			<td align="left" style="padding:18px;">
				<div style="font-weight:bold;color:#0066B3;"><h2 style="font-size:18px;">ตู้แช่ไวน์ (Wine Cellar)</h2></div>
				<div style="text-align:left;color:#666666;line-height:1.38;text-indent:40px;margin-bottom:18px;"><a style="text-decoration:none; color:#0066b3;" href="https://www.homepro.co.th/c/APP1402" target="_blank"><strong>ตู้แช่ไวน์</strong></a> มีความสามารถในการเก็บแช่ไวน์ในสภาพแวดล้อมที่เหมาะสม เพราะไวน์จัดว่าเป็นเครื่องดื่มที่มีข้อจำกัดยิบย่อยในการดูแลรักษา ดังนั้นตู้แช่ไวน์จึงถูกออกแบบมาเพื่อจดเก็บไวน์ให้มีรสชาติดังเดิม ซึ่งไวน์แต่ละชนิดก็มีวิธีการดูแล, การเก็บรักษา และอุณหภูมิการเก็บที่เหมาะสมแตกต่างกัน จึงจำเป็นต้องมีการออกแบบตู้แช่ไวน์ให้มีฟังค์ชั่นที่มากกว่าตู้เย็นทั่วไป เพื่อคงรสชาติและคงคุณภาพของไวน์เอาไว้ได้มากที่สุด</div>
				<div style="text-align:left;color:#666666;line-height:1.38;text-indent:40px;">ด้วยอุณภูมิที่ร้อนแทบจะตลอดทั้งปีของประเทศไทย อุณภูมิโดยเฉลี่ย 34 องศาเซลเซียส เป็นอากาศที่ไม่ค่อยเอื้ออำนวยกับการสะสมไวน์สักเท่าไหร่ เพราะการเก็บรักษาไวน์จะต้องเก็บไว้ในที่ที่มีอุณภูมิเกือบติดลบ แต่จะให้แช่ไวน์ไว้ในตู้เย็นธรรมดารวมกับพวกวัตถุดิบการประกอบอาหารต่างๆ ก็ดูไม่ค่อยจะเหมาะสม 
				อีกทั้งอาจจะทำให้ไวน์เสียรสชาติไปเลยก็อาจเป็นได้</div>
				<div style="font-weight:bold;color:#0066B3;"><h2 style="font-size:18px;">คุณสมบัติตู้แช่ไวน์</h2></div>
				<div style="text-align:left;color:#666666;line-height:1.38;text-indent:40px;margin-bottom:18px;">ตู้แช่ไวน์มีความสามารถในการเก็บรักษาไวน์ให้มีรสชาติที่ดีอย่างที่ควรจะเป็น ซึ่งแน่นอนว่าตู้แช่ไวน์นั้นมีคุณสมบัติที่คล้ายคลึงกับตู้เย็นที่ช่วยรักษาความสดใหม่ของวัตถุดิบและอาหารให้มีรสชาติดีดังเดิม แต่ต่างกันที่ตู้เย็นมีแรงสั่นสะเทือนอยู่บ่อยครั้งเวลาเปิดปิดตู้ อีกทั้งความเย็นภายในตู้เย็นเป็นตัวเพิ่มความชื้น ส่งผลให้ฉลากไวน์เกิดความเสียหาย ซึ่งนักสะสมไวน์จะทราบกันดีว่าฉลากไวน์นั้นเป็นสิ่งที่มีความสำคัญ เป็นตัวบ่งบอกระยะเวลาว่าไวน์นั้นมีอายุนานเท่าไหร่ และถึงกำหนดวันที่เหมาะสมในการลิ้มชิมรสชาติแล้วหรือยัง</div>
				<div style="text-align:left;color:#666666;line-height:1.38;text-indent:40px;">จากปัญหาเรื่องของการสั่นสะเทือน ตู้แช่ไวน์จึงได้ทำการออกแบบระบบที่มีสามารถกันสะเทือนได้ ดังนั้นตู้แช่ไวน์จึงมีราคาที่ค่อนข้างสูงกว่าตู้เย็นทั่วไป นอกจากเรื่องของระบบกันสั่นแล้ว ยังมีเรื่องของการคัดสรรวัสดุในการประกอบตู้แช่ไวน์ที่มีความพิถีพิถันในการตรวจสอบ ซึ่งในบางยี่ห้อยังคงขั้นตอนในการประกอบด้วยกำลังคนอยู่ ดังนั้นตู้แช่ไวน์จึงมีราคาที่ค่อนข้างสูง และมีดีไซน์ที่สวยงามแตกต่างจากตู้เย็นธรรมดาทั่วไป</div>
				<div style="font-weight:bold;color:#0066B3;"><h2 style="font-size:18px;">ดีไซน์ตู้แช่ไวน์</h2></div>
				<div style="text-align:left;color:#666666;line-height:1.38;text-indent:40px;margin-bottom:18px;">ตู้แช่ไวน์มีดีไซน์ที่หรูหราทันสมัย สามารถวางติดตั้งภายในห้องได้ทุกห้องเสมือนเป็นเฟอร์นิเจอร์และของตกแต่งบ้าน แต่ตู้แช่ไวน์มีมูลค่าตั้งแต่หลักหมื่นไปจนถึงหลักแสน ดังนั้นจึงต้องมีการวางแผนใช้งานให้คุ้มค่า เพราะส่วนใหญ่จะประสบปัญหาเรื่องของความจุที่ไม่เพียงพอ บางตู้มีดีไซน์ที่สวยโดดเด่นแต่จัดเก็บไวน์สัก 10 ขวดก็เริ่มจะแน่นแล้ว ดังนั้นนอกจากความสวยงามภายนอกแล้ว เรื่องของการจัดเก็บได้อย่างคุ้มค่า เป็นอีกเรื่องที่ต้องพิจารณาประกอบในการตัดสินใจ</div>
				<div style="text-align:left;color:#666666;line-height:1.38;text-indent:40px;">โดยการจัดเรียงไวน์ในตู้แช่ไวน์ให้มีความคุ้มค่า ได้ทั้งปริมาณและรสชาติที่ดีเยี่ยม สามารถทำได้ด้วยการเรียงให้ปากขวดเข้าไปด้านในให้โชว์ด้านก้นขวดออกมาทางประตูเปิดตู้แช่ไวน์ เนื่องจากหากคุณเปิดตู้และดึงชั้นไวน์ออกมาเมื่อไหร่จะสังเกตเห็นฉลากไวน์ได้โดยที่ไม่จะเป็นจะต้องขยับขวดไวน์ ยิ่งขยับตะกอนที่นอนก้นจะกลับเข้าไปผสมในไวน์ใหม่ ทำให้สูญเสียรสชาติและสูญเวลาที่อุตส่าห์รอให้ตะกอนนอนก้น ฉะนั้นการหันด้านก้นขวดออกมาด้านนอกจึงเป็นวิธีการแช่ไวน์ที่ดีที่สุด แน่นอนว่าคุณภาพของไวน์มีปัจจัยอื่น อาทิ ผลไม้ที่ใช้หมัก อายุและการเก็บรักษาด้วยตู้แช่ไวน์ ฯลฯ</div>
				<div style="font-weight:bold;color:#0066B3;"><h2 style="font-size:18px;">การจัดวางตู้แช่ไวน์</h2></div>
				<div style="text-align:left;color:#666666;line-height:1.38;text-indent:40px;">ตู้แช่ไวน์ ควรจัดวางในห้องที่ทึบแสงแดดเข้าไม่ถึง มิเช่นนั้นไวน์เสียรสชาติเพราะว่ารังสียูวีจากแสงแดดหรือแม้กระทั่งแสงจากหลอดไฟมีผลทำให้ไวน์เปลี่ยนรสชาติได้ และควรอยู่ในอุณหภูมิที่คงที่ไม่เกิน 24 องศา โดยมีค่าความชื้นไม่เกิน 70% เนื่องจากความชื้นสูงสามารถกระตุ้นให้เกิดเชื้อราได้ ซึ่งเป็นผลเสียต่อไวน์และสุขภาพของคุณ ซึ่งคุณสามารถเลือกซื้อตู้แช่ไวน์ราคากลางๆด้วยการใช้เทคนิคดังนี้</div>
					<ul style="text-align:left;color:#666666;">
						<li>เลือกผู้ผลิตที่มีประสบการณ์ในการผลิตตู้แช่ไวน์หรือตู้เย็น</li>
						<li>เลือกตู้แช่ไวน์ที่มีการรับประกันตัวเครื่อง หากยี่ห้อไหนมีการรับประกับคอมเพสเซอร์ให้ด้วย ต้องรีบคว้าเอาไว้เพราะส่วนใหญ่จะไม่มี</li>
						<li>ควรมีขนาดที่เพียงพอกับการแช่ไวน์มากกว่า 18 ขวด</li>
						<li>ตัววัสดุประกอบตู้แช่ไวน์ควรมีความทึบสามารถป้องกันรังสียูวีได้ อาจจะเป็นการติดตั้งกระจกกันสองชั้นก็ได้ และชั้นวางไวน์หากทำด้วยไม้ก็จะดี</li>
						<li>ควรมีระบบปรับความเย็นแบบอัตโนมัติและระบบละลายน้ำแข็งอย่างอัตโนมัติ</li>
					</ul>
			</td>
		</tr>
	</tbody>
</table>
